toc-entry:
  name: graha-bal
  order: 4
  header: ग्रह बल
section:
  intro:
    - विभिन्न राशियों और भावों में ग्रह की स्थिति के आधार पर, ग्रह अधिक बलशाली या निर्बल हो सकता है| 
  sub-sections:
    - header: उच्च-नीच राशि
      content:
        - >-
          अपनी उच्च राशि में स्थित ग्रह कुंडली में अपने सर्वोत्तम स्थान पर होता है। एक उच्च ग्रह
          अत्यंत बलवान होता है। अपनी नीच राशि में स्थित ग्रह कुंडली में अपने क्षीण स्थान
          पर होता है। एक नीच ग्रह में बहुत कम या कोई बल नहीं होता है।
        - >-
          सूर्य मेष राशि में उच्च का और तुला राशि में नीच का होता है जबकि शनि तुला राशि में
          उच्च का और मेष राशि में नीच का होता है।
        - चंद्र वृषभ राशि में उच्च का और वृश्चिक में नीच का होता है।
        - >-
          मंगल मकर राशि में उच्च का और कर्क राशि में नीच का होता है जबकि गुरु कर्क राशि में
          उच्च का और कर्क राशि में नीच का होता है।
        - >-
          बुध कन्या राशि में उच्च का और मीन राशि में नीच का होता है जबकि शुक्र मीन राशि में
          उच्च का और कन्या राशि में नीच का होता है।
      pictures: []
      tables: []
    - header: स्वामित्व और मूल त्रिकोण राशि
      content:
        - >-
          प्रत्येक ग्रह को एक या दो राशियों का आधिपत्य दिया हुआ है। ऐसी राशियों को ग्रहों
          की अपनी राशि भी कहा जाता है।
        - सूर्य और चंद्र क्रमशः सिंह और कर्क राशि के स्वामी हैं।
        - मेष और वृश्चिक राशि का स्वामी मंगल है।
        - मिथुन और शुक्र का स्वामी बुध है।
        - धनु और मीन राशि का स्वामी गुरु है।
        - वृष और तुला राशि का स्वामी शुक्र है।
        - शनि मकर और कुंभ राशि का स्वामी है।
        - ग्रह अपनी राशि में बली और शुभ होते हैं। इनमें वे सदैव अनुकूल फल देते हैं।
        - >-
          हर ग्रह को अपनी राशि के कुछ निश्चित अंशों में मूल त्रिकोण बल प्राप्त होता है।
          मूल त्रिकोण राशि में ग्रह अत्यंत प्रबल होता है। उच्च के बाद किसी ग्रह के लिए
          यह सबसे उत्तम स्थान है।
      pictures: []
      tables:
        - caption: ग्रह स्थान बल
          headers:
            - ग्रह
            - उच्च राशि
            - उच्च राशि में अंश
            - नीच राशि
            - नीच राशि में अंश
            - मूल त्रिकोण राशि
            - मूल त्रिकोण राशि में अंश
            - स्वराशि
          rows:
            - - सूर्य
              - मेष
              - ० - १०
              - तुला
              - ० - १०
              - सिंह
              - ० - २०
              - सिंह
            - - चंद्र
              - वृषभ
              - ० - ३
              - वृश्चिक
              - ० - ३
              - कर्क
              - ४ - ३०
              - कर्क
            - - मंगल
              - मकर
              - ० - २८
              - कर्क
              - ० - २८
              - मेष
              - ० - १२
              - 'मेष, वृश्चिक'
            - - बुध
              - कन्या
              - ० - १५
              - मीन
              - ० - १५
              - कन्या
              - १६ - २०
              - 'मिथुन, कन्या'
            - - गुरु
              - कर्क
              - ० - ५
              - मकर
              - ० - ५
              - धनु
              - ० - १०
              - 'धनु, मीन'
            - - शुक्र
              - मीन
              - ० - २७
              - कन्या
              - ० - २७
              - तुला
              - ० - १५
              - 'वृषभ, तुला'
            - - शनि
              - तुला
              - ० - २०
              - मेष
              - ० - २०
              - कुंभ
              - ० - २०
              - 'मकर, कुंभ'
    - header: मित्र-शत्रु राशि
      content:
        - >-
          ग्रह की मित्र राशि वह है जिसका स्वामी उस ग्रह को मित्र मानता है।
          मित्र राशि में ग्रह बल में वृद्धि होती है|
        - >-
          ग्रह की शत्रु राशि वह है जिसका स्वामी उस ग्रह को शत्रु मानता है|
          शत्रु राशि में ग्रह बल में कमी होती है|
        - >-
          ग्रह की सम राशि वह है जिसका स्वामी उस ग्रह को सम मानता है|
          सम राशि में ग्रह बल में कोई प्रभाव नहीं होता| 
      pictures: []
      tables:
        - caption: संभावित ग्रह स्थान बल
          headers:
            - ग्रह स्थान
            - बल प्रतिशत
          rows:
            - - उच्च राशि
              - ८७.५ - १०० %
            - - मूल त्रिकोण राशि
              - ७५ - ८७.५ %
            - - स्वराशि
              - ५० - ७५ %
            - - मित्र राशि
              - ३७.५ - ५० %
            - - सम राशि
              - २५ - ३७.५ %
            - - शत्रु राशि
              - १२.५ - २५ %
            - - नीच राशि
              - ० - १२.५ %
    - header: केंद्रगत ग्रह
      content:
        - >-
          केंद्रगत ग्रह को बल मिलता है। सबसे अधिक बल ४ केंद्र में और
          सबसे कम बल १ केंद्र में निम्न क्रम से प्राप्त होता है: ४, ७, १०, १.
      pictures: []
      tables: []
    - header: ग्रह अवस्था
      content:
        - >-
          एक राशि को ५ बराबर भागों में बांटा जाता है:
        - >-
          बाल: न तो बल और न ही समझ। इस अवस्था में ग्रह अपनी क्षमता का
          केवल २५% तक ही परिणाम दे सकता है।
        - >-
          कुमार: इसमें बल तो होता है, लेकिन समझ नहीं होती। इस अवस्था में
          ग्रह अपनी क्षमता का केवल ५०% तक ही परिणाम दे सकता है।
        - >-
          युवा: इसमें बल और समझ दोनों होते है। इस अवस्था में ग्रह पूर्ण फल देता है।
        - >-
          वृद्ध: समझ तो होती है, लेकिन कार्य करने का बल नहीं होता। इस अवस्था
          में ग्रह न्यूनतम परिणाम देता है।
        - >-
          मृत: लगभग मृत। इस अवस्था में ग्रह कोई परिणाम नहीं देता।
        - >-
          विषम राशियों के लिए अवस्थाएँ निम्नलिखित क्रम में हैं: बाल (०-६),
          कुमार (६-१२), युवा (१२-१८), वृद्ध (१८-२४), मृत (२४-३०)।
          सम राशियों के लिए क्रम उलट है अर्थात मृत (०-६), वृद्ध (६-१२),
          युवा (१२-१८), कुमार (१८-२४), बाल (२४-३०)।
      pictures: []
      tables: []
    - header: दिग (दिशा) बल
      content:
        - >-
          किसी ग्रह के समग्र बल को निर्धारित करने में दिग्बल एक महत्वपूर्ण विचारणीय बिन्दु
          है और इसकी उपेक्षा नहीं करनी चाहिए।
      pictures: []
      tables:
        - headers:
            - दिशा
            - बल
            - निर्बल
          rows:
            - - १ भाव - पूर्व
              - बुध, गुरु
              - शनि
            - - १० भाव - दक्षिण 
              - सूर्य मंगल 
              - चंद्र शुक्र
            - - ७ भाव - पश्चिम 
              - शनि
              - बुध, गुरु
            - - ४ भाव - उत्तर
              - चंद्र शुक्र
              - सूर्य मंगल 
    - header: अस्त ग्रह
      content:
        - >-
          जब कोई ग्रह सूर्य के बहुत समीप आ जाता है, तब वह हमें दिखाई नहीं देता।
          यह प्रायः तब होता है जब वह ग्रह हमसे सबसे दूर होता है। दृष्टि से ओझल और
          हमसे दूर होने के कारण वह ग्रह निर्बल हो जाता है| ऐसे ग्रह को अस्त या रश्मिरहित
          कहा जाता है| ग्रह सूर्य के जितना समीप हो, उसके अशुभ फल उतने अधिक होंगे|
          सूर्य से युति को अग्रसर (युति की ओर जाते) ग्रह की अपेक्षा में सूर्य से युति कर पश्चसर
          (युति से दूर जाते) ग्रह कम हानिकारक होते हैं| नैसर्गिक शुभ ग्रह जब अस्त हो तो
          उनकी शुभता में कमी आती है| नैसर्गिक अशुभ ग्रह जब अस्त हो तो उनकी अशुभता
          में वृद्धि होती है| अस्त ग्रह का स्थान बल अच्छा हो या उस पर शुभ / मित्र ग्रहों की
          दृष्टि हो तो वह कम हानिकारक होगा और वहीँ अस्त ग्रह को अच्छा स्थान बल प्राप्त न हो
          और उस पर अशुभ / शत्रु ग्रह की दृष्टि हो तो वह अधिक हानिकाररक होगा|
        - >-
          अस्त ग्रह का फल जानने के लिए पहले तो जाने की वह किस भाव का स्वामी है -
          वह जिस भाव का स्वामी होगा उस भाव को क्षति पहुंचाएगा| क्षति किस प्रकार की होगी
          वह ग्रह और भाव पर निर्भर करता है|
        - >-
          अस्त ग्रह की आंतरिक विशेषताएँ खिल उठती हैं| ग्रहों की आंतरिक विशेषताएँ कुछ इस प्रकार हैं
          - चंद्र: मन, भावना, अनुभूति, आदि; मंगल: साहस, मनोबल, आत्मविश्वास, आदि;
          बुध - बुद्धि, प्रतिभा, आदि; गुरु: उदारता, विवेक, ज्ञान, आदि; शुक्र: सुंदरता, इच्छाएं, आदि;
          शनि: क्रूरता, एकांत, त्याग, आदि| स्मरण रहे की सूर्य + बुध की युति बुधादित्य योग बनाती है|
        - >-
          प्रत्येक भाव कुछ बाहरी (जैसे शरीर के अंग, सम्बन्ध और सम्बन्धी, चल और अचल सम्पति,
          वस्त्र, व्यापार, नौकरी, आदि) और कुछ आंतरिक विषयों (जैसे साहस, बुद्धि, मनोबल, विद्या,
          आदि) का द्योतक है| यदि उस भाव का स्वामी अस्त हो, तो बाहरी विषयों पर प्रतिकूल प्रभाव
          पड़ता है और उन विषयों की हानि होती है| परन्तु आंतरिक विषयों पर न्यूनतम प्रभाव पड़ता है|
          उदाहरण - यदि मकर लग्न की कुंडली में शुक्र अस्त हो, तो पांचवे और दसवे घर को देखें|
          पांचवे भाव के बाहरी विषय - संतान, किडनी (गुर्दा), लीवर (जीगर) और दसवे भाव के बाहरी विषय
          - पिता, घुटने, व्यापार, नौकरी, पद को हानि होती है|
      pictures: []
      tables: []
  remarks:
    - >-
      राहु-केतु विशेष हैं। उन्हें कोई उच्च-नीच राशि नहीं दी गई है। अधिकांश ज्योतिषी इस बात
      से सहमत हैं कि राहु वृषभ राशि में उच्च का और वृश्चिक में नीच का होता है जबकि केतु
      वृश्चिक में उच्च का और वृषभ राशि में नीच का होता है। कुछ का मानना है कि राहु मिथुन
      राशि में उच्च का और धनु राशि में नीच का होता है जबकि केतु धनु राशि में उच्च का और
      मिथुन राशि में नीच का होता है। और फिर कुछ ऐसे भी हैं जो मानते हैं कि राहु-केतु दोनों
      वृश्चिक में उच्च के हैं और दोनों वृषभ राशि में नीच के हैं। उनका मानना है कि सूर्य-शनि,
      मंगल-बृहस्पति और बुध-शुक्र विपरीत जोड़ी बनाते हैं। ठीक उसी प्रकार चंद्रमा राहु-केतु के
      साथ विपरीत जोड़ी का निर्माण करता है।
    - >-
      राहु-केतु को किसी भी राशि पर आधिपत्य नहीं दिया गया है, यद्यपि प्रमुख दृष्टिकोण यह है
      कि राहु और केतु क्रमशः कुंभ और मेष राशि के स्वामी हैं।
    - >-
      एक उच्च ग्रह बहुत बली होता है। उच्चता केवल उसके बल को संदर्भित करती है। यह अनिवार्य
      नहीं कि सदैव अनुकूल और श्रेष्ठ परिणाम ही दे। यदि यह कार्यात्मक अशुभ है, तो यह प्रतिकूल
      परिणाम दे सकता है।
    - >-
      एक नीच ग्रह सदैव बुरा नहीं होता है। यदि ग्रह एक कार्यशील अशुभ हो, तो नीचता उसके
      अशुभ करने के बल को कम कर सकती है।
    - अपनी राशि में एक ग्रह सदा अनुकूल परिणाम देता है।

